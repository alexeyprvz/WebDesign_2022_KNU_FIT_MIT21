<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../scss/style.css">
    <title>Тактична Медицина. Розділ 2</title>
</head>
<body>
    <div class="title">
    <header>
        <nav>
            <div class="navbar">
                <ul>
                    <li><a href="../main.html">головна</a></li>
                    <li><a href="1.html">розділ 1</a></li>
                    <li><a href="2.html">розділ 2</a></li>
                </ul>
            </div>
        </nav>
    </header>

    <div id="info">
        <div id="text">
            <h1>Розділ 2</h1>
            <h1>НАДАННЯ ДОМЕДИЧНОЇ ДОПОМОГИ В СЕКТОРІ ОБСТРІЛУ</h1>

            <div class="punkts">
                <ul>
                    <li><a href="#2.1">2.1. Загальне положення надання допомоги і переведення пораненого в безпечне положення на боці</a></li>
                    <li>
                        <a href="#2.2">2.2 Зупинка кровотечі з ран шиї, тулуба, кінцівок (взаємодопомога)</a>
                        <ul>
                            <li><a href="#2.2.1">Самодопомога</a></li>
                        </ul>
                    </li>
                </ul>
            </div>

            <div>
                <article id="2.1"></article>
                <h2>2.1. Загальне положення надання допомоги і переведення пораненого в безпечне положення на боці</h2>
                <p>
                    Якщо поранений не може переміститися в безпечне місце сам і бойова ситуація дозволяє надати йому допомогу, в такому випадку необхідно провести швидку оцінку стану потерпілого, зупинити кровотечу з ран на кінцівках, що загрожують життю пораненого і перейти разом з ним в безпечну зону. 
                    <br> Для цього:
                </p>
                <ul>
                    <li>Вербальний контакт.</li>
                    <li>Підійти до пораненого, використовуючи самий безпечний шлях.</li>
                    <li>Сформувати загальну картину стану пораненого. Застосувати правило C-A-B-C! (Критична кровотеча – Дихальні шляхи – Дихання – Циркуляція) – основна увага швидкому пошуку критичної кровотечі!</li>
                    <li>Після того, як підійшли до пораненого, визначити наявність у нього свідомості: </li>
                </ul>
                <ol>
                    <li>Запитати гучним, але спокійним голосом: «Ти в порядку?». Акуратно струснути або поплескати пораненого по плечу. </li>
                    <li>Якщо поранений знаходиться в свідомості, запитати у нього, в якому місці він відчуває біль або інші незвичні відчуття. Це допоможе визначити рівень свідомості потерпілого і забезпечить  інформацією, яку можна використовувати при наданні допомоги потерпілому. </li>
                    <li>Задати пораненому питання, щоб визначити рівень його свідомості. Задавати потерпілому питання, які потребують більш розгорнутих відповідей, ніж «так» і «ні». Приклади таких питань: «Як тебе звати?», «Яке сьогодні число?» і «Де ми знаходимося?». </li>
                    <li>Якщо поранений не відповідає на питання, не реагує на команди – перевірити  реагування на біль. Для цього потерти його грудну кістку (грудину) кісточками  пальців або міцно стиснути м’яз у складці між великим та вказівним пальцем пораненого.</li>
                </ol>
                <p>
                    Безпечне положення на боці дозволяє крові, слизу і блювотним масам витікати з рота пораненого, не перекриваючи дихальні шляхи. Воно також не дає язику запасти і перекрити доступ повітрю. Повертати пораненого на бік можна в напрямку до себе і від себе. До себе повертати більш зручно і доцільно так як ви весь час контролюєте пораненого. Щоб покласти пораненого на бік в напрямку до себе:
                </p>
                <ol>
                    <li>Витягнути ближчу до себе руку пораненого за голову. Витягнута рука утворюватиме вісь повороту та захищатиме шийний відділ хребта від поперечних рухів небезпечних при можливому переломі шиї.</li>
                    <li>Зігнути іншу руку в лікті та завести тильну сторону долоні до ближчої до себе щоки пораненого.</li>
                    <li>Зігнути дальню від себе ногу пораненого в коліні. Використовуючи зігнуті руку і ногу пораненого, як важіль, повернути його на себе. Таким чином можна без зусиль повернути будь-яку людину.</li>
                    <li>Підтягнути зігнуту ногу трохи вище, поправити руки пораненого, надаючи йому зручне стійке положення.</li>
                </ol>
                <img src="../imgs/2_1.jpg" alt="">
                <center><span id="i">Рис. 2.1 Переведення пораненого в безпечне положення на боці</span></center>
                <p> <span id="b">Пам'ятайте!</span> У секторі обстрілу слід в максимально стислий час надати тільки той мінімальний обсяг допомоги, який дозволить пораненому дожити до закінчення бою або забезпечить його життєздатність під час транспортування в укриття.</p>
                <p><span id="i">Своєчасно надана перша допомога – ще одне врятоване життя!</span></p>
            </div>

            <div>
                <article id="2.2"></article>
                <h2>2.2 Зупинка кровотечі з ран шиї, тулуба, кінцівок (взаємодопомога)</h2>
                <p>
                    У секторі обстрілу слід зупиняти виключно небезпечну для життя кровотечу (інтенсивне витікання крові, видима калюжа крові).
                    <br>Причиною смерті в перші секунди після поранення може стати попадання повітря в вену (повітряна емболія). 
                    <br><span id="b">Пам'ятайте!</span> Тканина, притиснута до рани, швидко просочиться кров’ю і стане герметичною для повітря.
                    <br>Притиснутий до рани палець, також припинить надходження повітря в ушкоджену вену, але з набагато меншим ефектом.
                </p>
                <p><span id="b">Поранення в шию. Правила накладання джгута в секторі обстрілу: </span></p>
                <ol>
                    <li>Притиснути пальцем рану на шиї через комір одягу або безпосередньо рану.</li>
                    <li>Підкласти під палець бинт, звільнений від упаковки.</li>
                    <li>Покласти руку пораненого на своє плече.</li>
                    <li>Накласти джгут через пахвову западину.</li>
                    <li>Не потрібно відзначати час накладання джгута.</li>
                </ol>
                <img src="../imgs/2_2.png" alt="">
                <center><span id="i">Рис.  2.2 Накладання джгута на шию</span></center>
                <p><span id="b">Такий джгут можна не знімати протягом декількох діб, на відміну від джгута, накладеного через підняту руку.</span></p>
                <img src="../imgs/2_3.png" alt="">
                <center><span id="i">Рис. 2.3 Накладання джгута на шию за допомогою підручних засобів.</span></center>
                <ul>
                    <li>Повернути пораненого на живіт і залишити чекати закінчення бою або транспортувати його в укриття в положенні «лежачи на животі». </li>
                    <li>Якщо у пораненого важка кровотеча з кінцівки, або кінцівку ампутовано, накласти турнікет (джгут) поверх одягу вище місця кровотечі. Кровотеча з кінцівок - головна причина cмерті, якої можливо уникнути, тому невідкладне застосування турнікетів (джгутів) для зупинки кровотечі може бути вирішальним засобом у рятуванні життя на даному етапі.</li>
                    <li>Якщо точне місце поранення кінцівки невідомо – не витрачати час – накласти джгут максимально високо на стегна або плечі пораненої кінцівки.</li>
                    <li>Якщо у пораненого відірвана рука, передпліччя, стегно або нога, накласти джгут, навіть, якщо рана не сильно кровоточить.</li>
                    <li>Не витрачати час, намагаючись використовувати інші методи для зупинки кровотечі, такі як накладення тиснутої пов’язки.</li>
                    <li>На цій стадії не приділяється увага звільненню дихальних шляхів, оскільки головне завдання полягає в швидкому переміщенні пораненого в укриття.</li>
                    <li>Якщо тактична обстановка не дозволяє швидке переміщення непритомного пораненого в укриття, спробувати безпечно для себе повернути його на живіт, так як протягом 5-10 хвилин він може задихнутися від западання язика або захлинутися рідинами.</li>
                    <li>Заспокоїти пораненого і переміститися разом з ним в безпечне місце, де буде змога надати медичну допомогу у жовтій зоні та зачекати на евакуацію до пункту збору поранених для продовження допомоги у жовтій зоні.</li>
                    <li>Якщо поранений непритомний, переміщувати пораненого, зброю та інші важливі речі його боєкомплекту в укриття, враховуючи умови бойової ситуації.</li>
                    <li>Не наражати себе і пацієнта на небезпеку, надаючи непотрібну в даний час допомогу! </li>
                </ul>
                <p><span id="i">Ситуації, при яких  не слід надавати допомогу пораненому, перебуваючи в зоні вогневого впливу противника: </span></p>
                <ol>
                    <li>Власне життя рятувальника знаходиться в безпосередній небезпеці.</li>
                    <li>Інші солдати, що знаходяться поруч, вимагають більш термінового лікування.</li>
                    <li>У потерпілого не виявляються ознаки життя – тобто поранений не рухається, не дихає, у нього відсутній пульс. </li>
                </ol>
                <p>При поранені негайно оцінити кровотечу:</p>
                <p><span id="b">незначна кровотеча</span> - застосувати прямий тиск на рану, підняти кінцівку; </p>
                <p><span id="b">значна кровотеча</span> – якщо бій триває, накласти джгут CAT, продовжувати бій та спробувати переміститися в укриття, там зачекати на евакуацію до місця збору поранених. В укритті затампонувати рану гемостатичним або звичайним бинтом, накласти ізраїльський бандаж, тоді послабити джгут, проте не знімати його з кінцівки. </p>
                <p>Якщо кровотеча зупинилася, переміститися до місця надання медичної допомоги. Якщо кровотеча знову відновилася – затягнути джгут. Якщо відчувається запаморочення – перевернутися на живіт для запобігання асфіксії від западання язика при втраті свідомості. </p>
                <p>Провідною причиною смерті на полі бою, якої можна запобігти, є     кровотеча з тулуба, ран шиї, кінцівок, тому:</p>
                <p><span id="i">пряме затискання місця поранення є пріоритетним і найефективнішим методом зупинки кровотечі.</span></p>
                <p>Кровотеча з кінцівки, як правило, може бути зупинена шляхом накладення тиснутої пов’язки, тугої тампонади рани, застосування методу ручного притиснення, підняттям пошкодженої кінцівки. Для зупинки кровотечі застосовувати прямий тиск на рану протягом 5 хвилин. Не виймайте сторонні тіла з рани.</p>
                <p><span id="i">Ізраїльська компресійна пов’язка</span> – високотехнологічний засіб, який дозволяє зупинити кровотечу за рахунок комбінації різних механізмів тиску на рану.</p>
                <p>Якщо у пораненого спостерігається кровотеча з кінцівки і прямий тиск не може її зупинити, необхідно накласти кровоспинний джгут.</p>
                <p>Необхідно завжди пам’ятати, що кровоспинний джгут являє собою небезпечний (в плані можливості втрати або паралічу кінцівки) і дуже болісний для пораненого засіб. Тому його використання повинно обмежуватися випадками, коли мова йде про можливість загибелі постраждалого в результаті крововтрати від критичної кровотечі.</p>
                <p><span id="b">Джгут повинен застосовуватися тільки:</span></p>
                <ol>
                    <li> при артеріальній кровотечі (фонтануючий струмінь крові з рани);</li>
                    <li> при значній кровотечі, яку не вдається зупинити іншими засобами (якщо наклали давлючу пов’язку і застосували техніку ручного притиснення, але пов’язка просякла кров’ю, і рана продовжує кровоточити);</li>
                    <li> при травматичній ампутації кінцівки;</li>
                    <li> при комбінованих ураженнях, як швидкий тимчасовий засіб для зупинки значної кровотечі з метою надання іншої життєво необхідної допомоги.</li>
                </ol>
                <p><span id="b">Пам'ятка.</span> <span id="ib">Тактика дій в секторі обстрілу, коли біля голови і тулуба пораненого видна калюжа крові:</span></p>
                <p>Перший варіант – поранення голови: виявити рану і надати допомогу без зняття каски неможливо. Дії: повернути на живіт і залишити до закінчення бою або транспортувати в укриття в положенні «лежачи на животі».</p>
                <p>Другий варіант – поранення шиї: можна побачити місце поранення і надати мінімальний обсяг допомоги. Дії: притиснути пальцем рану на шиї, накласти через тампон джгут, повернути на живіт і залишити до закінчення бою або транспортувати в укриття в положенні «лежачи на животі».</p>
                <p>Третій варіант – поранення грудної клітини: виявити рану і надати допомогу без зняття бронежилета неможливо. Дії: повернути на живіт і залишити до закінчення бою або транспортувати в укриття в положенні «лежачи на животі».</p>
                <p>Пояснення. Враховуючи, що при важких пораненнях можлива раптова втрата свідомості, бійця біля голови і тулуба якого є калюжа крові, слід швидко повернути на живіт і в такому положенні залишити його до закінчення бою або транспортувати в укриття.</p>
                <article id="2.2.1"></article>
                <h3>Самодопомога</h3>
                <p>В сучасну тактичну аптечку IFAK входить так званий C.A.T. турнікет (Combat Application Tourniquet) виробництва США або його китайські та тепер вже і українські аналоги (наприклад, турнікет СІЧ).</p>
                <p>На даному етапі далеко не всі підрозділи збройних сил забезпечені аптечками IFAK або принаймні C.A.T. турнікетами. Тому також використовують гумовий кровоспинний джгут Есмарха-Лангенбека.</p>
                <p>Кожному бійцю бажано мати 2 джгути (турнікети) – один в аптечці, інший – на амуніції, у однаковому місці, визначеному для всіх бійців підрозділу. Це дуже важливо, так як в умовах обстрілу на пошук прихованого турнікету може піти дорогоцінний час, а сам процес пошуку може наразити на небезпеку і пораненого, і рятувальника. </p>
                <p><span id="b">Загальні правила накладання джгутів.</span></p>
                <ol>
                    <li>Джгут накладається тільки в разі крайньої необхідності, коли існує реальна загроза життю постраждалого від значної крововтрати з ран кінцівок.</li>
                    <li>Джгут накладається на  5-8 (до 10) см вище місця поранення на плече, передпліччя, стегно або гомілку. Наявність двох кісток на передпліччі та гомілці не є перешкодою для зупинки кровотечі джгутом.</li>
                    <li>В умовах обстрілу, якщо локалізація місця поранення точно не відома, припускається накладати джгут максимально високо на кінцівках – верхня третина стегна або плеча (чотири точки). В разі необхідності накласти джгут на 5-10 см вище рани, після чого накладений в зоні обстрілу джгут зняти.</li>
                    <li>Переконатися, що джгут не накладається на суглоб, на місце перелому кістки. Намагатися не накладати джгут у середній третині плеча та в області підколінної ямки – тут більш вірогідне ушкодження нервів.</li>
                    <li>При правильно накладеному джгуті кровотеча припиняється і пульс на зап’ястку на руці або знизу-позаду внутрішньої гомілки на нозі не виявляється. Кінцівка не має набрякати та набувати синюшного відтінку.</li>
                    <li>Якщо кровотеча зупинилася, проте все ще відчувається пульс, не варто затягувати джгут сильніше, а накласти другий над першим, щоб зменшити </li>
                    <li>Не закривати джгут пов’язками, одягом!</li>
                    <li>Записати час накладення джгута на ньому чи на видимій частині тіла пораненого. Перед часом написати велику літеру „Т” (турнікет, time), яка є сигналом персоналу, що пораненому накладено джгут.</li>
                    <li>Стежити за пораненими – часто вони намагаються послабити джгути, які викликають дуже сильний біль. Ввести знеболювальне.</li>
                    <li>В більшості випадків відносно безпечним є накладення джгута протягом двох годин. Треба прагнути до того, щоби протягом цього часу кровотеча була зупинена іншими методами, або щоб поранений був евакуйований до хірургічного відділення. Якщо це не можливо, спробувати послабити джгут на 30 секунд і оцінити стан пацієнта. Якщо змін з боку притомності, дихання, пульсу, вигляду шкіри немає, повторити цей маневр тричі.</li>
                    <li>Якщо кровоспинний джгут знаходився на місці накладення більше 6 годин, не робіть спроб його зняти! Зняття джгута після шести годин з моменту його накладення має бути виконане медичними працівниками.</li>
                </ol>
                <p><span id="b">Накладання Джгута Есмарха</span></p>
                <ol>
                    <li>За можливості підняти пошкоджену кінцівку, для того, щоб викликати відтік венозної крові. Визначити місце накладення джгута (5-10 см вище рани або у верхній точці кінцівки, якщо ви знаходитесь в зоні обстрілу і точна локалізація кровотечі не виявлена).</li>
                    <li>Підкласти під місце накладення джгута матерію або край одягу. Категорично забороняється накладення джгута Есмарха безпосередньо на шкіру людини,</li>
                    <li>Розтягнути джгут Есмарха і виконати дуже тугий перехресний перший тур навколо кінцівки. Саме цей перший тур повинен зупинити кровотечу.</li>
                    <li>Подальші тури виконувати з меншим натягом тим кінцем джгута, яким ви зробили перехрест. Не можна перехрещувати подальші тури, щоби між ними не защемити складку шкіри, що може призвести до її некрозу.</li>
                    <li>Зробити таким чином 3-4 тури. Зафіксувати джгут.</li>
                    <li>Записати час його накладення.</li>
                    <p>Джгут Есмарха дуже легко і швидко псується під дією погодних умов та від зберігання в розтягнутому стані. Тому джгут, що був накручений на приклад автомату, не врятує від кровотечі, так як він розірветься в момент спроби його використання.</p>
                </ol>
                <p><span id="b">Накладання C.A.T. турнікету</span></p>
                <p><span id="ib">Накладання джгута однією рукою.</span> Джгут накладається однією рукою, як правило, коли його накладають в порядку самодопомоги на верхню кінцівку (плече або передпліччя).</p>
                <img src="../imgs/2_4_1.png" alt="">
                <img src="../imgs/2_4_2.jpg" alt="">
                <center><span id="i">Рис. 2.4 Накладання джгута однією рукою.</span></center>
                <ol>
                    <li>Вийняти C.A.T. турнікет  з сумки або з амуніції.</li>
                    <li>Просунути постраждалу кінцівку через петлю, яку утворює стрічка джгута.</li>
                    <li>Розташувати C.A.T. турнікет так, щоб стрічка джгута була на 5-10 см. вище місця поранення. Для зручності і швидкості накладення намагатися, щоби платформа з важелем розташовувалася зверху кінцівки, а вільний кінець стрічки спрямовувався в напрямку тіла пораненого. В умовах обстрілу, якщо локалізація місця поранення точно не відома, припускається накладати джгут максимально високо на кінцівках – верхня третина стегна або плеча (чотири точки). </li>
                </ol>
                <p><span id="b">Пам'ятай!</span> Якщо на пошкоджену стегнову артерію протягом 2 хвилин не накладено джгут, то поранений обов’язково загине від непоправної втрати крові.</p>
                <p>Якщо на пошкоджені артерії плеча та передпліччя протягом 30-40 хвилин не накладено джгут, то поранений може загинути від непоправної втрати крові.</p>
                <p>Якщо поранений в стані коми протягом 5-6 хвилин не буде повернутий на живіт, то він може загинути від западання язика і потрапляння блювотних мас у дихальні шляхи.</p>
            </div>
        </div>
    </div>

    <footer>

    </footer>
    </div>
</body>
</html>